## Fizika 
Na ovoj stranici možete pronaći informacije za laboratorijske vježbe iz **Fizike 1**. Prije svakog termina vježbi potrebno je da pročitate pripreme za vježbu. Pripreme, za sve vježbe možete da skinete sa ove stranice. Nakon svake vježbe pišete izvještaje i predajete u toku narednog časa. Izvještaj treba da sadrži:



1. Naslov vježbe, ime studenta i broj indeksa
2. Uvod -- *U uvodu ukratko opisati šta mjerite.*
3. Metod -- *Svako mjerenje može se uraditi sa nekoliko različitih metoda. Ovdje opisujete koji metod ste vi koristili. Dakle opis aparature, načina mjerenja ...*
4. Rezultati -- *Ovo poglavlje treba da sadrži vaše rezultate mjerenja.*







### Obrada rezultata mjerenja

U fizici nikada ništa ne mjerimo tačno, nego uvijek dajemo opseg u kojem se naša mjerena veličina najvjerovatnije nalazi. Da bi smo odredili taj opseg, mjerenja pri istim uslovima ponavljamo više puta. U našem slučaju svako mjerenje, ukoliko je to moguće ponavaljamo 3 puta.  Nakon što smo izmjerili onda pribjegavamo obradi rezultata mjerenja da bi odredili mjernu nesigurnost. To je najlakše objasniti preko primjera. 

**Primjer 1:** Određivanje gustine tečnosti pomoću piknometra.

 Piknometar je staklena posuda sa šlifovanim čepom, tačno određene zapremine. Gustina tečnosti data je izrazom:
$$
\rho=\frac{m}{V}
$$
gdje je $\rho$ gustina, $m$ masa, a $V$ zapremina tečnosti. 